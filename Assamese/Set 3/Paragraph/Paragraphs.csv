১৯১৩ চনত অসমৰ কৰিমগঞ্জত আৰু ১৯২৩ চনত তিতাবৰত গঢ় লে উঠা দুটা গৱেষনা কেন্দ্র,১৯ ৪৮ চনত নগাওত স্থাপিত হোৱা ভেটেনাৰী কলেজ আৰু যোৰহাটত স্থাপিত হোৱা এগ্রিকালচাৰ কলেজক সাঙুৰি ১৯৬৯ চনত অসম কৃষি বিশ্ববিদ্যালয় গঢ় লৈ উঠে। ইয়াৰ ওপৰিও ৰহাত মৎস মহাবিদ্যালয়, গুৱাহাটীৰ খানাপাৰাত আৰু লখিমপুৰত ভেটেনাৰী মহাবিদ্যালয়, আৰু বিশ্বনাথ চাৰিআলীত এখন কৃষিমহাবিদ্যালয় আছে। কিন্তু অসমৰ বাবে এইয়াই পর্য্যাপ্ত নে। মোৰ অনুভৱ প্রধানতভাৱে কৃষিনি্র্ভৰশীল আৰু সীমাহীন প্রাকৃতিক সম্পদেৰে মেটমৰা অসমত মাত্র ইমান কেইখন কৃষিভিত্তিক অনুস্থান কোনো পধ্যেই পর্যাপ্ত নহয়।
গতিকে প্রথমতেই মই অনুভব কৰো অসমৰ বাবে কলেজেই হওক নাইবা গবেষণামুলক অনুস্থানই হওক এনে আৰু কিছুমান কৃষিভিত্তিক প্রতিস্ঠানৰ খুবেই প্রয়োজন যিয়ে বিভিন্ন দিশ বহলভাবে সাঙুৰি লৈ তাক আৰু অধিক উন্নত কৰিবলৈ চেষ্টা কৰিব পাৰে। কেৱল কলেজ লেভেলতে নহয় হাইস্কুল লেভেলৰ পৰাই যদি কৃষিভিত্তিক আটাইবোৰ বিষয় সাঙুৰি লব পৰা হয় তেন্তে ছাত্র ছাত্রীসকল সৰুৰে পৰা এই বিষয়ৰসমূহৰ প্রতি আগ্রহশীল হব আৰু তাৰ লগে লগে অসমৰ শিক্ষা ব্যৱস্থা ফলপ্রসু হোৱাৰ লগতে ভৱিষ্যতে উৎপন্ন হোৱা শিক্ষিত নিবনুৱা সমস্যাটো ও বহু পৰিমানে শাম কাটিব পৰা হব। এনেধৰণৰ চেষ্টা কিছুমান কৰিব পৰা হলে হয়তো অসমৰ সমাজ আৰু শিক্ষা ব্যৱস্থা দুয়ো পক্ষই লাভান্বিত হব।
সংশ্লিষ্ট কৃষি মহাবিদ্যালয় ,বিশ্ববিদ্যালয় নাইবা ইয়াৰ ওপৰত থকা নানা ধৰণৰ গবেষণামুলক অনুস্থান প্রতোস্থান সমূহে তেওলোকে অধ্যয়ন কৰি থকা বিষয়সমূ্হ নাইবা গবেষণাৰ ফলাফলসমূহ ফিল্ড লেভেলত প্রয়োগ কৰাতো অতি প্রয়োজন। ফ্লৰিকালচাৰ, হৰটিকালচাৰ, ফীচাৰী, ভেটেনাৰী, আদি সকলো বিভাগেই যদি তেওলোকৰ নিজা নিজা গবেষণাৰ বিষয়সমুহ কেবল লেবৰেটৰীৰ মাজতেই আৱদ্ধ নাৰাখি খেতিয়ক সকলৰ লগত আলোচনা কৰি পোনপটীয়াভাবে ফিল্ডত প্রয়োগ কৰাৰ ব্যাৱস্থা কৰে তেন্তে প্রকৃত অর্থত সেই গৱেষণাৰ ফল দেখা পোৱা যাব। 
কিন্তু এইটোও আমি উলাই কৰিব নোৱাৰো যে ভাৰতবর্ষৰ প্রায় প্রত্যেকখন ৰাজ্যই বছৰত এবাৰকৈ হলেও কিবা নহয় কিবা প্রাকৃতিক বিপর্য্যয়ৰ সন্মুখীন হয় ,হয়তোবা কেতিয়াবা অসমৰ বানপানীতকৈ ও বেছি ক্ষয় ক্ষতিৰ সন্মূখীন হব লগা হয় ।তথাপি সেই ৰাজ্যসমূ্হত কৃষিবিভাগবোৰে তেওলোকৰ অর্থনীতিত কেনেকৈনো মূখ্য ভুমিকা গ্রহণ কৰে ,কথাতো নিশ্চয় এবাৰ ভাবি চাব লগীয়া। এনেক্ষেত্রত চৰকাৰ আৰু সংশ্লিষ্ট বিভাগসমূহে আগভাগ লৈ এনে কিছুমান ব্যৱস্থা গ্রহন কৰা প্রয়োজন যত বানপানী ,খৰাং বতৰ আদিৰ নিচিনা প্রাকৃতিক দুর্যোগসমূহে আমাৰ খেতিয়কসকলক তেওলোকৰ উৎপাদনৰ পৰা বঞ্চিত কৰিব নোৱাৰে।
অসমৰ জলবায়ু, অসমৰ প্রচুৰ জৈৱবিচিত্রতা আৰু ইয়াৰ ভৌগোলিক অৱস্থিতি সমগ্র অসমৰ বাবে আশীর্বাদস্বৰূপ হব লাগিছিল কিন্তু বাস্তৱত তেনে হোৱা দেখা নাযায়। অসমবাসীয়ে অসমৰ প্রাকৃতিক সম্পদৰ পূর্ণ ব্যৱহাৰ কৰি ইয়াৰ পৰা সাম্যাভ্য সকলো প্রকাৰৰ লাভ উঠাব পৰা বুলি কব নোৱাৰি। 